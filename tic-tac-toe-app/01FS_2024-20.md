Stockholms läns författningssamling

01FS 2024:20
Utkom från trycket
den 5 juni 2024.

Länsstyrelsen i Stockholms läns föreskrifter och allmänna
råd om åtgärder mot penningtvätt och finansiering av
terrorism i Stockholms, Södermanlands, Gotlands,
Västmanlands, Uppsala, Jämtlands, Västernorrlands,
Västerbottens och Norrbottens län samt för filialer till
utländska verksamhetsutövare som bedriver
anmälningspliktig verksamhet i Sverige;

beslutade den 27 maj 2024
(209-44455-2023).

     Länsstyrelsen föreskriver med stöd av 18 och 19 §§ förordningen (2009:92) om
åtgärder mot penningtvätt och finansiering av terrorism följande.

1 kap. Tillämpningsområde och definitioner

1 §    Dessa föreskrifter ska tillämpas av fysiska och juridiska personer som driver
sådan verksamhet som anges i 1 kap. 2 § första stycket 16, 17, 19, 20 och 22–24
lagen (2017:630) om åtgärder mot penningtvätt och finansiering av terrorism.

I föreskrifterna benämns dessa fysiska och juridiska personer som

verksamhetsutövare.

2 §    I dessa föreskrifter används de definitioner som anges i 1 kap. 6–10 §§ lagen
(2017:630) om åtgärder mot penningtvätt och finansiering av terrorism.

2 kap. Riskbedömning och rutiner

Den allmänna riskbedömningen

1 §    Bestämmelser  om  innehållet  i  och  omfattningen  av  verksamhetsutövarens
allmänna riskbedömning finns i 2 kap. 1 och 2 §§ lagen (2017:630) om åtgärder
mot penningtvätt och finansiering av terrorism.

Verksamhetsutövarens allmänna riskbedömning ska enligt 2 kap. 2 § samma

lag vara dokumenterad.

2 §    Verksamhetsutövaren ska i den allmänna riskbedömningen göra följande:

–
–

Identifiera de produkter och tjänster som tillhandahålls i verksamheten.
Identifiera och analysera de hot som är relevanta för de produkter och
tjänster som tillhandahålls i verksamheten. Vid denna bedömning ska
verksamhetsutövaren särskilt ta hänsyn till uppgifter som kommer fram
vid verksamhetsutövarens rapportering av misstänkta aktiviteter och
transaktioner. Verksamhetsutövaren ska också särskilt ta hänsyn till

1

–

information om tillvägagångssätt för penningtvätt och finansiering av
terrorism och andra relevanta uppgifter som myndigheter lämnar.
Identifiera och analysera de sårbarheter som kan innebära att de produkter
och tjänster som tillhandahålls i verksamheten utnyttjas för penningtvätt
eller finansiering av terrorism. Vid denna bedömning ska verksamhets-
utövaren särskilt beakta vilka kunder och distributionskanaler som finns
samt vilka geografiska riskfaktorer som föreligger. Verksamhetsutövaren
ska även beakta andra relevanta verksamhetsspecifika omständigheter som
kan innebära en sårbarhet för att verksamhetens produkter och tjänster
utnyttjas för penningtvätt eller finansiering av terrorism.

–  Värdera riskerna som är förenade med de bedömda hoten och sårbarheterna.

Verksamhetsutövaren ska motivera angivna risknivåer.

3 §    Verksamhetsutövaren ska utvärdera den allmänna riskbedömningen
regelbundet, minst en gång per år, och uppdatera den vid behov.
Den allmänna riskbedömningen ska alltid utvärderas innan

verksamhetsutövaren

1.  erbjuder nya eller väsentligt förändrade produkter eller tjänster,
2.  riktar sig till nya marknader, eller
3.  gör andra förändringar som är relevanta för verksamheten.
Verksamhetsutövaren ska dokumentera datum för utvärdering och eventuell

uppdatering av den allmänna riskbedömningen. Datum för utvärdering och
eventuell uppdatering ska framgå av den allmänna riskbedömningen.

Riskbedömning av kunder

4 §    Bestämmelser om verksamhetsutövarens riskbedömning av kunder
(kundens riskprofil) finns i 2 kap. 3 § lagen (2017:630) om åtgärder mot
penningtvätt och finansiering av terrorism. I 2 kap. 4 och 5 §§ samma lag finns
exempel på omständigheter som kan tyda på att kundrelationen innebär en låg
respektive hög risk för penningtvätt eller finansiering av terrorism.

Rutiner och riktlinjer

5 §    Bestämmelser om vad verksamhetsutövarens rutiner och riktlinjer ska om-
fatta finns i 2 kap. 8–10, 13 och 15 §§ samt 6 kap. 1 § lagen (2017:630) om
åtgärder mot penningtvätt och finansiering av terrorism.

Verksamhetsutövarens rutiner och riktlinjer ska därutöver omfatta det som

anges om

1.  identifiering  och  kontroll,  verklig  huvudman  samt  förenklade  och  skärpta

åtgärder enligt 3 kap. dessa föreskrifter,

2.  system för uppgiftslämning enligt 4 kap. dessa föreskrifter,
3.  bevarande av handlingar och uppgifter enligt 5 kap. dessa föreskrifter, och
4.  rutiner och funktioner för intern kontroll enligt 6 kap. dessa föreskrifter.

6 §    Verksamhetsutövare med anställda, uppdragstagare och andra som på
liknande grund deltar i verksamheten ska, utöver vad som anges i 2 kap. 5 §
dessa föreskrifter, även ha rutiner och riktlinjer avseende

1.  lämplighetsprövningen av anställda, uppdragstagare och andra som på

liknande grund deltar i verksamheten enligt 2 kap. 9 § dessa föreskrifter,
och

01FS 2024:20

2

2.  skydd för anställda, uppdragstagare och andra som på liknande grund

deltar i verksamheten från hot eller fientliga åtgärder enligt 2 kap. 12 §
dessa föreskrifter.

7 §    Verksamhetsutövarens rutiner och riktlinjer ska genom detaljerade
handlingsregler beskriva vilka åtgärder som ska vidtas i olika situationer och hur
dessa åtgärder ska vidtas. Verksamhetsutövarens rutiner och riktlinjer ska i
relevanta delar vara anpassade efter riskerna för penningtvätt och finansiering av
terrorism i verksamheten, verksamhetens storlek och art samt den situation där
de ska användas.

8 §    Verksamhetsutövaren ska utvärdera sina rutiner och riktlinjer regelbundet,
minst en gång per år, och uppdatera dem vid behov.

Verksamhetsutövarens rutiner och riktlinjer för kundkännedom, övervakning

och rapportering samt för behandling av personuppgifter ska enligt 2 kap. 8 §
lagen (2017:630) om åtgärder mot penningtvätt och finansiering av terrorism
vara dokumenterade.

Verksamhetsutövaren ska dokumentera datum för utvärdering och eventuell

uppdatering av de dokumenterade rutinerna och riktlinjerna. Datum för
utvärdering och eventuell uppdatering ska framgå av de dokumenterade rutinerna
och riktlinjerna.

Lämplighetsprövning

9 §    Bestämmelser om verksamhetsutövarens rutiner för lämplighetsprövning av
anställda, uppdragstagare och andra som på liknande grund deltar i verksamheten
finns i 2 kap. 13 § lagen (2017:630) om åtgärder mot penningtvätt och finansiering
av terrorism.

Verksamhetsutövarens  rutiner  och  riktlinjer  ska  säkerställa  att  kontrollen  av
lämpligheten  är  proportionerlig  i  förhållande  till  personens  arbetsuppgifter  och
funktion samt den allmänna riskbedömningen av verksamheten.

Utbildning och information

10 §    Bestämmelser om en verksamhetsutövares utbildning av och information
till anställda, uppdragstagare och andra som på liknande grund deltar i
verksamheten finns i 2 kap. 14 § lagen (2017:630) om åtgärder mot penningtvätt
och finansiering av terrorism.

Utbildningen och informationen ska utformas utifrån de risker som

verksamhetsutövaren har identifierat i sin allmänna riskbedömning. När den
allmänna riskbedömningen uppdateras ska utbildningen anpassas därefter.
Utbildningens innehåll och frekvens ska också anpassas utifrån de anställdas och
uppdragstagarnas arbetsuppgifter och funktioner.

11 §    Verksamhetsutövaren  ska  dokumentera  utbildningar  som  genomförts  i
enlighet  med  2  kap.  14  §  lagen  (2017:630)  om  åtgärder  mot  penningtvätt  och
finansiering av terrorism. Av dokumentationen ska det framgå vad utbildningen
innehåller, namnen på deltagarna samt datumet för utbildningen.

01FS 2024:20

3

Skydd mot hot, hämnd eller andra fientliga åtgärder

12 §    Bestämmelser om verksamhetsutövarens rutiner och åtgärder för att skydda
anställda, uppdragstagare och andra som på liknande grund deltar i verksamheten
mot hot, hämnd eller andra fientliga åtgärder finns i 2 kap. 15 § första stycket samt
6  kap.  4  a  §  första  stycket  lagen  (2017:630)  om  åtgärder  mot  penningtvätt  och
finansiering av terrorism.

Verksamhetsutövaren ska använda slutsatserna från sin hantering av hot,
hämnd eller andra fientliga åtgärder som inträffat i verksamheten för att vidta
nödvändiga åtgärder i det enskilda fallet samt vid behov uppdatera sin allmänna
riskbedömning samt rutiner och riktlinjer.

3 kap. Åtgärder för kundkännedom

1 §    Bestämmelser  om  identifiering  och  kontroll  finns  i  3  kap.  7  §  lagen
(2017:630) om åtgärder mot penningtvätt och finansiering av terrorism.

Verksamhetsutövaren ska genomföra identifiering på det sätt som anges i 3 kap.
3 § dessa föreskrifter. Verksamhetsutövaren ska genomföra kontroll av identitet
på det sätt som anges i 3 kap. 4 § dessa föreskrifter.

2 §    Bestämmelser om vad som avses med verklig huvudman finns i 1 kap. 3–7
§§  lagen  (2017:631)  om  registrering  av  verkliga  huvudmän.  Bestämmelser  om
utredning av verklig huvudman finns i 3 kap. 8 § lagen (2017:630) om åtgärder
mot penningtvätt och finansiering av terrorism. Bestämmelser om kontroll av den
verkliga huvudmannens identitet finns i 3 kap. 9 § samma lag.

Verksamhetsutövaren ska kontrollera den verkliga huvudmannens identitet på

det sätt som anges i 3 kap. 4 § dessa föreskrifter.

Allmänna råd

När verksamhetsutövaren utser alternativ verklig huvudman enligt 3 kap. 8 §
tredje stycket lagen (2017:630) om åtgärder mot penningtvätt och finansiering
av terrorism är det tillräckligt att en person utses. Uppgifter om alternativ
verklig huvudman finns inte i Bolagsverkets register över verkliga huvudmän.

Identifiering av kunden

3 §    Verksamhetsutövaren ska identifiera en kund som är en fysisk person
genom att begära uppgifter om personens namn, personnummer, samordnings-
nummer eller motsvarande nummer samt adress.

Verksamhetsutövaren ska identifiera en kund som är en juridisk person genom
att begära uppgifter om den juridiska personens namn och organisationsnummer,
registrerad adress samt företrädare.

Om kunden företräds av ett ombud eller motsvarande, ska verksamhetsutövaren

också identifiera den personen i enlighet med första stycket.

Kontroll av kundens identitet

4 §    Verksamhetsutövaren ska kontrollera identiteten hos en kund som är en
fysisk person samt företrädare för en kund som är en juridisk person. Om kunden
företräds av ett ombud eller motsvarande, ska verksamhetsutövaren också
kontrollera ombudets identitet och behörighet att företräda kunden.

01FS 2024:20

4

Kontrollåtgärderna ska utföras och dokumenteras på det sätt som anges i

nedanstående tabell. Av dokumentationen ska det även framgå när kontrollen har
utförts. Identitetskontroll ska genomföras även om kunden är en offentlig person
eller känd sedan tidigare.

Kontrollåtgärderna ska utföras i enlighet med nedanstående tabell, oavsett

kundens risknivå.

01FS 2024:20

Tabell 1

Vem
kontrolleras
Fysisk
person

Vad kontrolleras

Dokumentation av kontrollen

1. Pass,  körkort  eller  annan
identitetshandling som utvisar
ett  fotografi  av  den  fysiska
personen  och  är  utfärdat  av
annan
myndighet
tillförlitlig
behörig
utfärdare,
2. tillförlitlig

elektronisk

eller

och

Fysisk
person
distans

legitimation, eller

3. andra dokument och uppgifter
från
och
oberoende
tillförlitliga  källor.  Om  det
att
uppstår
bedöma  om  en  källa  är
tillförlitlig och oberoende ska
flera källor användas.

svårigheter

1.  Tillförlitlig

elektronisk

på

legitimation, eller

2.  personens  namn  och  person-
nummer,
samordnings-
nummer  eller  motsvarande
nummer  samt  adress  mot
externa  register,  intyg  eller
till-
andra  oberoende  och
förlitliga källor samt därefter
a)  skicka  en  bekräftelse  till
kundens
folkbokförings-
adress  eller  motsvarande
tillförlitliga adress, eller

b) inhämta

ska

en  vidimerad
identitets-
kopia  på  en
handling  från  kunden.  Av
vidimeringen
det
framgå att en annan person
än  kunden  intygat  med
namnteckning,  namnför-
tydligande  och  kontakt-
kopian
uppgifter
att
med
överensstämmer
originalet.

1.  Anteckna

identitetshandlingens
nummer  och  giltighetstid
eller  bevara  en  kopia  av
identitetshandlingen.

2.  Bevara

kopia
på

av
en
bekräftelsen
den
elektroniska legitimationen.
3.  Bevara  en  kopia  av  de
dokument och uppgifter som
legat
för
till
kontrollen.

grund

1.  Bevara

kopia
på

av
en
bekräftelsen
den
elektroniska legitimationen.
2.  Bevara  en  kopia  av  de
dokument och uppgifter som
legat till grund för kontrollen
samt
av
bekräftelsebrevet  eller  den
vidimerade
på
identitetshandlingen.

kopian

kopia

en

5

Vad kontrolleras

Dokumentation av kontrollen

01FS 2024:20

1.  Se

identitetskontroll
för
fysisk  person  eller  fysisk
person på distans, och

2.  fullmakt,  förordnande  eller

motsvarande
behörighetshandling.

Registreringsbevis,
registerutdrag  eller  uppgifter
från  andra
tillförlitliga  och
oberoende källor.
Se  identitetskontroll  för  fysisk
person  eller  fysisk  person  på
distans.

1.  Se  dokumentationskrav  för
fysisk  person  eller  fysisk
person på distans, och

2.  bevara en kopia av fullmakt,
eller  mot-

förordnande
svarande
behörighetshandling.

Bevara
kontrollerade handlingarna.

en  kopia

av  de

Se  dokumentationskrav
för
fysisk person eller fysisk person
på distans.

Vem
kontrolleras
Företrädare,
ombud  eller
motsvarande

Juridisk
person

Verklig
huvudman

Allmänna råd

Kontroll av identitet enligt ovan bör ske med sådan omsorg som risken i det
enskilda fallet motiverar.

Vid identitetskontroll av en juridisk person bör registreringsbevis eller

motsvarande registerutdrag inte vara äldre än en vecka när veksamhets-
utövaren utför kontrollen. Om ett utdrag hämtas från en webbplats eller ett
webbaserat verktyg som tillhandahåller information om juridiska personer, bör
det framgå att uppgifterna är hämtade från Bolagsverkets näringslivsregister
eller ett motsvarande register från en annan nations myndighet.

Vid identitetskontroll av företrädare för en juridisk person bör verksamhets-
utövaren som utgångspunkt kunna begränsa identitetskontrollen till den fysiska
person som företräder den juridiska personen gentemot verksamhetsutövaren.
Detta under förutsättning att den eller de personer som är företrädare har
firmateckningsrätt eller motsvarande behörighet att företräda den juridiska
personen. Fler kontroller kan behöva göras om verksamhetsutövaren bedömer
att kundrelationen är förknippad med en förhöjd risk.

Vid identitetskontroll av en verklig huvudman utesluter inte en kontroll av

uppgifterna i Bolagsverkets register över verkliga huvudmän enligt lagen
(2017:631) om registrering av verkliga huvudmän att ytterligare kontroller kan
behöva göras i det enskilda fallet.

Förenklade kundkännedomsåtgärder

5 §    Bestämmelser om förenklade åtgärder för kundkännedom finns i 3 kap. 15 §
lagen (2017:630) om åtgärder mot penningtvätt och finansiering av terrorism.

Allmänna råd

Med hänsyn till risken i den enskilda kundrelationen och övriga omständigheter
kan förenklade åtgärder bland annat avse

1.  att kontroll av kundens identitet kan göras efter att en affärsförbindelse

har upprättats,

2.  att affärsförbindelsens syfte och art kan presumeras under förutsättning att

verksamhetens tjänster eller produkter är likartade och att

6

verksamhetsutövaren inom rimlig tid kan konstatera att kunden agerar på
det sätt som presumerats,

3.  minskad frekvens för uppdatering av kundkännedomsinformation,
exempelvis så att informationen endast behöver uppdateras om nya
omständigheter inträffar, eller

4.  minskad frekvens och intensitet för granskning av transaktioner,

exempelvis så att granskning endast behöver göras vid transaktioner över
vissa beloppsgränser.

Skärpta kundkännedomsåtgärder

6 §    Bestämmelser om skärpta åtgärder för kundkännedom finns i 3 kap. 16 och
17  §§  lagen  (2017:630)  om  åtgärder  mot  penningtvätt  och  finansiering  av
terrorism.

Allmänna råd

Utöver vad som framgår av tabellen i 3 kap. 4 § dessa föreskrifter samt med
hänsyn till vad som framgår av 3 kap. 16 § lagen (2017:630) om åtgärder mot
penningtvätt och finansiering av terrorism och risken i den enskilda kund-
relationen och övriga omständigheter kan skärpta åtgärder bland annat avse
1.  fördjupad kontroll av kundens identitet, affärsverksamhet, ekonomiska
situation och ekonomiska medel genom inhämtning av information om
kunden och kundens historik från flera tillförlitliga och oberoende källor,

2.  att inhämta ytterligare information om affärsförbindelsens eller den

enstaka transaktionens avsedda syfte och art, genom att ställa fler frågor
till kunden och kontrollera svaren,

3.  ökad frekvens för uppdatering av kundkännedomsinformation, exempelvis

så att informationen uppdateras flera gånger under ett år, eller

4.  ökad frekvens och intensitet för granskning av transaktioner, exempelvis så

att granskning behöver göras oavsett belopp på transaktionen.
För kunder som är etablerade i ett land som har identifierats som ett

högrisktredjeland av Europeiska kommissionen, finns ytterligare krav på skärpta
åtgärder i 3 kap. 17 § lagen (2017:630) om åtgärder mot penningtvätt och
finansiering av terrorism.

Bevarande av dokumentationen

7 §    Verksamhetsutövarens dokumentation av de vidtagna kontrollåtgärderna
enligt detta kapitel ska bevaras i enlighet med 5 kap. 1 och 2 §§ dessa före-
skrifter.

4 kap. System för uppgiftslämning

1 §    Bestämmelser om uppgiftslämning till Polismyndigheten eller Säkerhets-
polisen och system för uppgiftslämningen finns i 4 kap. 6 och 7 §§ lagen
(2017:630) om åtgärder mot penningtvätt och finansiering av terrorism.

Systemet för uppgiftslämning ska vara strukturerat och sökbart. Det kan vara

antingen elektroniskt eller manuellt under förutsättning att det är möjligt för
verksamhetsutövaren att behandla och lämna uppgifterna på det sätt som
Polismyndigheten eller Säkerhetspolisen anvisar.

01FS 2024:20

7

5 kap. Bevarande av handlingar och uppgifter

1 §    Verksamhetsutövaren ska på ett betryggande sätt bevara de handlingar och
uppgifter som anges i 5 kap. 3 § lagen (2017:630) om åtgärder mot penningtvätt
och finansiering av terrorism.

Handlingarna och uppgifterna ska i enlighet med 5 kap. 3 § samma lag
bevaras i fem år. Tiden räknas från det att åtgärden eller transaktionen utfördes
eller, i de fall då en affärsförbindelse har etablerats, från det att affärs-
förbindelsen upphörde.

Handlingarna och uppgifterna ska vara ordnade elektroniskt eller i pappers-
form så att de är sökbara samt enkla att identifiera, ta fram och sammanställa.

2 §    Efter en förfrågan från Polismyndigheten eller annan behörig myndighet,
ska verksamhetsutövaren bevara uppgifter och handlingar under en längre period
än fem år. Tiden för det förlängda bevarandet ska anpassas utifrån den tid som
myndigheten behöver för att förebygga, upptäcka eller utreda penningtvätt eller
finansiering av terrorism. Den sammanlagda tiden som handlingarna och
uppgifterna bevaras får inte överstiga tio år.

6 kap. Intern kontroll

1 §    Bestämmelser om verksamhetsutövarens rutiner och riktlinjer samt
funktioner för intern kontroll finns i 6 kap. 1 och 2 §§ lagen (2017:630) om
åtgärder mot penningtvätt och finansiering av terrorism.

2 §    Verksamhetsutövarens rutiner och riktlinjer för intern kontroll ska
innehålla en beskrivning av vilka åtgärder verksamhetsutövaren ska vidta för att
kunna upptäcka och korrigera brister i verksamheten.

3 §    Av 6 kap. 2 § lagen (2017:630) om åtgärder mot penningtvätt och
finansiering av terrorism framgår det att verksamhetsutövaren ska utse
funktioner för intern kontroll när det är motiverat med hänsyn till verksamhetens
storlek och art.

När en verksamhetsutövare bedömer om det behöver inrättas funktioner enligt

första stycket ska verksamhetsutövaren bland annat ta hänsyn till följande
omständigheter som avser verksamhetens storlek och art:

1.  Verksamhetens omsättning.
2.  Antalet anställda.
3.  Antalet verksamhetsställen.
4.  Den verksamhet som bedrivs.
5.  De produkter och tjänster som erbjuds.
6.  Verksamhetens komplexitet.
7.  Verksamhetsutövarens allmänna riskbedömning.
Av verksamhetsutövarens rutiner och riktlinjer för intern kontroll ska det
framgå om funktioner enligt första stycket har utsetts. Det ska också framgå av
rutinerna och riktlinjerna vem som innehar respektive funktion.

4 §    När det inte är motiverat att utse funktioner enligt 6 kap. 2 § lagen
(2017:630) om åtgärder mot penningtvätt och finansiering av terrorism, ska
verksamhetsutövaren genom sina rutiner och riktlinjer säkerställa att det finns en
funktion för regelefterlevnad som ansvarar för

01FS 2024:20

8

1.  att verksamhetsutövarens skyldigheter enligt lagen om åtgärder mot

penningtvätt och finansiering av terrorism och dessa föreskrifter genomförs
och verkställs i verksamheten, och

2.  verksamhetsutövarens rapporter till Polismyndigheten om misstänkt

penningtvätt eller finansiering av terrorism enligt 4 kap. 3 § samma lag.

Av verksamhetsutövarens rutiner och riktlinjer för intern kontroll ska det
framgå om funktionen enligt första stycket har utsetts. Det ska också framgå av
rutinerna och riktlinjerna vem som innehar funktionen.

7 kap. Rapportering av uppgifter

1 §    En verksamhetsutövare ska periodiskt eller på begäran lämna uppgifter om
sin verksamhet, sina kunder och andra förhållanden som är nödvändiga för att
länsstyrelsen ska kunna bedöma den risk som kan förknippas med de
verksamhetsutövare som står under tillsyn.

2 §    Uppgifter enligt 7 kap. 1 § dessa föreskrifter kan avse
1.  den verksamhet som verksamhetsutövaren bedriver,
2.  verksamhetens kunder,
3.  verksamhetsutövarens riskbedömningar och rutiner, eller
4.  övriga åtgärder mot penningtvätt och finansiering av terrorism.

3 §    När en verksamhetsutövare ska lämna uppgifter enligt 7 kap. 1 § dessa
föreskrifter ska detta ske digitalt eller på det sätt som länsstyrelsen meddelar.
___________

1.  Dessa föreskrifter träder i kraft den 1 juli 2024.
2.  Genom föreskrifterna upphävs Länsstyrelsen i Stockholm läns föreskrifter

och allmänna råd (01FS 2021:36) om åtgärder mot penningtvätt och
finansiering av terrorism.

3.  För överträdelser som har inträffat före den 1 juli 2024 gäller dock

fortfarande Länsstyrelsen i Stockholm läns upphävda föreskrifter och
allmänna råd (01FS 2021:36) om åtgärder mot penningtvätt och
finansiering av terrorism.

ANNA KINBERG BATRA

Mari Holopainen
Enheten för företags- och säkerhetstillsyn

01FS 2024:20

9

